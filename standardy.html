<!DOCTYPE html>
<html lang="pl">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Standardy ochrony - KGW Jagielno</title>
  <link href="https://fonts.googleapis.com/css2?family=Playfair+Display:wght@600&family=Roboto:wght@400;500&family=Pacifico&display=swap" rel="stylesheet">
  <link rel="stylesheet" href="style.css?v=7">
</head>
<body>
  <header>
    <h1>Koło Gospodyń Wiejskich Jagielno</h1>
    <nav>
      <ul>
        <li><a href="index.html">Strona główna</a></li>
        <li><a href="onas.html">O nas</a></li>
        <li><a href="wydarzenia.html">Wydarzenia</a></li>
        <li><a href="kontakt.html">Kontakt</a></li>
        <li><a href="statut.html">Statut</a></li>
        <li><a href="standardy.html" class="active">Standardy ochrony</a></li>
      </ul>
    </nav>
  </header>

  <main class="policy-wrapper">
    <section class="policy-page">
<p>Załącznik nr 1</p>
<p>Zasady bezpiecznych relacji personel–dziecko w KGW Jagielno.</p>
<h3>Zasady bezpiecznych relacji Personelu organizacji z dziećmi:</h3>
<p>Naczelną zasadą wszystkich czynności podejmowanych przez Personel organizacji jest działanie dla dobra dziecka i w jego najlepszym interesie. Personel organizacji traktuje dziecko z szacunkiem oraz uwzględnia jego godność i potrzeby. Niedopuszczalne jest stosowanie przemocy wobec dziecka w jakiejkolwiek formie. Personel organizacji realizując te cele działa w ramach obowiązującego prawa, przepisów wewnętrznych organizacji oraz swoich kompetencji. Zasady bezpiecznych relacji personelu organizacji  z dziećmi obowiązują wszystkich: pracowników, współpracowników, stażystów i wolontariuszy, członków organizacji a także każdą dorosłą osobę mającą kontakt z dziećmi znajdującymi się pod opieką organizacji, jeśli kontakt ten odbywa się za zgodą organizacji i/lub na jej terenie. Znajomość i zaakceptowanie zasad są potwierdzone podpisaniem oświadczenia.</p>
<h3>Relacje personelu z dziećmi:</h3>
<p>Jesteś zobowiązany/a do utrzymywania profesjonalnej relacji z dziećmi i każdorazowego rozważenia, czy Twoja reakcja, komunikat bądź działanie wobec dziecka są adekwatne do sytuacji, bezpieczne, uzasadnione i sprawiedliwe wobec innych dzieci. Działaj w sposób otwarty i przejrzysty dla innych, aby zminimalizować ryzyko błędnej interpretacji Twojego zachowania.</p>
<h3>Komunikacja z dziećmi:</h3>
<p>W komunikacji z dziećmi zachowuj cierpliwość i szacunek.</p>
<p>Słuchaj uważnie dzieci i udzielaj im odpowiedzi adekwatnych do ich wieku i danej sytuacji.</p>
<p>Nie wolno Ci zawstydzać, upokarzać, lekceważyć i obrażać dziecka. Nie wolno Ci krzyczeć na dziecko w sytuacji innej niż wynikająca z bezpieczeństwa dziecka lub innych dzieci.</p>
<p>Nie wolno Ci ujawniać informacji wrażliwych dotyczących dziecka wobec osób nieuprawnionych, w tym wobec innych dzieci. Obejmuje to wizerunek dziecka, informacje o jego/jej sytuacji rodzinnej, ekonomicznej, medycznej, opiekuńczej i prawnej.</p>
<p>Podejmując decyzje dotyczące dziecka, poinformuj je o tym i staraj się brać pod uwagę jego oczekiwania.</p>
<p>Szanuj prawo dziecka do prywatności. Jeśli konieczne jest odstąpienie od zasady poufności, aby chronić dziecko, wyjaśnij mu to najszybciej jak to możliwe.</p>
<p>Zadbaj o to, aby być w zasięgu wzroku lub słuchu innych członków personelu, kiedy prowadzisz aktywności z dziećmi. W wyjątkowych i uzasadnionych sytuacjach, kiedy musisz zostać z dzieckiem sam na sam, zawsze powiadom o tym inne osoby z personelu oraz poinformuj, w którym dokładnie miejscu będziesz przebywać wraz z dzieckiem.</p>
<p>Nie wolno Ci zachowywać się w obecności dzieci w sposób niestosowny. Obejmuje to używanie wulgarnych słów, gestów i żartów, czynienie obraźliwych uwag, nawiązywanie w wypowiedziach do aktywności bądź atrakcyjności seksualnej oraz wykorzystywanie wobec dziecka relacji władzy lub przewagi fizycznej (zastraszanie, przymuszanie, groźby).</p>
<p>Zapewnij dzieci, że jeśli czują się niekomfortowo w jakiejś sytuacji, wobec konkretnego zachowania czy słów, mogą o tym powiedzieć Tobie lub wskazanej osobie (w zależności od procedur interwencji, jakie przyjęła organizacja) i mogą oczekiwać odpowiedniej reakcji i/lub pomocy.</p>
<h3>Działania z dziećmi:</h3>
<p>Doceniaj i szanuj wkład dzieci w podejmowane działania, aktywnie je angażuj
i traktuj równo bez względu na ich płeć, orientację seksualną, sprawność/niepełnosprawność, status społeczny, etniczny, kulturowy, religijny i światopogląd.</p>
<p>Unikaj faworyzowania dzieci.</p>
<p>Nie wolno Ci nawiązywać z dzieckiem jakichkolwiek relacji romantycznych lub seksualnych ani składać mu propozycji o nieodpowiednim charakterze. Obejmuje to także seksualne komentarze, żarty, gesty oraz udostępnianie dzieciom treści erotycznych i pornograficznych bez względu na ich formę.</p>
<p>Nie wolno Ci utrwalać wizerunku dziecka (filmowanie, nagrywanie głosu, fotografowanie) dla potrzeb prywatnych. Dotyczy to także umożliwienia osobom trzecim utrwalenia wizerunków dzieci, jeśli zarząd organizacji nie został o tym poinformowany, nie wyraził na to zgody i nie uzyskał zgód rodziców/opiekunów prawnych oraz samych dzieci.</p>
<p>Nie wolno Ci proponować dzieciom alkoholu, wyrobów tytoniowych ani nielegalnych substancji, jak również używać ich w obecności dzieci.</p>
<p>Nie wolno Ci przyjmować pieniędzy ani prezentów od dziecka, ani rodziców/opiekunów prawnych dziecka. Nie wolno Ci wchodzić w relacje jakiejkolwiek zależności wobec dziecka lub rodziców/opiekunów dziecka, które mogłyby prowadzić do oskarżeń o nierówne traktowanie bądź czerpanie korzyści majątkowych i innych.</p>
<p>Wszystkie ryzykowne sytuacje, które obejmują zauroczenie dziecka przez członka personelu lub członka personelu przez dziecko, muszą być raportowane zarządowi.</p>
<p>Jeśli jesteś ich świadkiem reaguj stanowczo, ale z wyczuciem, aby zachować godność osób zainteresowanych.</p>
<h3>Kontakt fizyczny z dziećmi:</h3>
<p>Każde przemocowe działanie wobec dziecka jest niedopuszczalne. Istnieją jednak sytuacje, w których fizyczny kontakt z dzieckiem może być stosowny i spełnia zasady bezpiecznego kontaktu: jest odpowiedzią na potrzeby dziecka w danym momencie, uwzględnia wiek dziecka, etap rozwojowy, płeć, kontekst kulturowy i sytuacyjny. Nie można jednak wyznaczyć uniwersalnej stosowności każdego takiego kontaktu fizycznego, ponieważ zachowanie odpowiednie wobec jednego dziecka może być nieodpowiednie wobec innego. Kieruj się zawsze swoim profesjonalnym osądem, słuchając, obserwując i odnotowując reakcję dziecka, pytając je o zgodę na kontakt fizyczny (np. przytulenie) i zachowując świadomość, że nawet przy Twoich dobrych intencjach taki kontakt może być błędnie zinterpretowany przez dziecko lub osoby trzecie.</p>
<p>Nie wolno Ci bić, szturchać, popychać ani w jakikolwiek sposób naruszać integralności fizycznej dziecka.</p>
<p>Nigdy nie dotykaj dziecka w sposób, który może być uznany za nieprzyzwoity lub niestosowny.</p>
<p>Zawsze bądź przygotowany na wyjaśnienie swoich działań.</p>
<p>Nie angażuj się w takie aktywności jak łaskotanie, udawane walki z dziećmi czy brutalne zabawy fizyczne.</p>
<p>Zachowaj szczególną ostrożność wobec dzieci, które doświadczyły nadużycia i krzywdzenia, w tym seksualnego, fizycznego bądź zaniedbania. Takie doświadczenia mogą czasem sprawić, że dziecko będzie dążyć do nawiązania niestosownych bądź nieadekwatnych fizycznych kontaktów z dorosłymi. W takich sytuacjach powinieneś reagować z wyczuciem, jednak stanowczo i pomóc dziecku zrozumieć znaczenie osobistych granic.</p>
<p>Kontakt fizyczny z dzieckiem nigdy nie może być niejawny bądź ukrywany, wiązać się z jakąkolwiek gratyfikacją ani wynikać z relacji władzy. Jeśli będziesz świadkiem jakiegokolwiek z wyżej opisanych zachowań i/lub sytuacji ze strony innych dorosłych lub dzieci, zawsze poinformuj o tym osobę odpowiedzialną i/lub postąp zgodnie z obowiązującą procedurą interwencji.</p>
<p>W sytuacjach wymagających czynności pielęgnacyjnych i higienicznych wobec dziecka, unikaj innego niż niezbędny kontaktu fizycznego z dzieckiem. Dotyczy to zwłaszcza pomagania dziecku w ubieraniu i rozbieraniu, jedzeniu, myciu, przewijaniu i w korzystaniu z toalety. Zadbaj o to (o ile to możliwe), aby w każdej z czynności pielęgnacyjnych i higienicznych asystowała Ci inna osoba z organizacji. Jeśli pielęgnacja i opieka higieniczna nad dziećmi należą do Twoich obowiązków, zostaniesz przeszkolony w tym kierunku.</p>
<p>Podczas wyjazdów i wycieczek z zakwaterowaniem niedopuszczalne jest spanie z dzieckiem w jednym łóżku.</p>
<h3>Kontakty poza godzinami pracy:</h3>
<p>Co do zasady kontakt z dziećmi powinien odbywać się wyłącznie w godzinach pracy (zajęć) i dotyczyć celów mieszczących się w zakresie Twoich obowiązków.</p>
<p>Nie wolno Ci zapraszać dzieci do swojego miejsca zamieszkania ani spotykać się z nimi poza godzinami pracy. Obejmuje to także kontakty z dziećmi poprzez prywatne kanały komunikacji (prywatny telefon, e-mail, komunikatory, profile w mediach społecznościowych).</p>
<p>Jeśli zachodzi taka konieczność, właściwą formą komunikacji z dziećmi i ich rodzicami/opiekunami poza godzinami pracy są kanały służbowe (e-mail, telefon służbowy lub o ile posiadasz zgodę organizacji – telefon-e-mail użyczany jej do celów służbowych).</p>
<p>Jeśli zachodzi konieczność spotkania z dziećmi poza godzinami pracy, musisz poinformować o tym zarząd, a rodzice/opiekunowie prawni dzieci muszą wyrazić zgodę na taki kontakt.</p>
<p>Utrzymywanie relacji towarzyskich lub rodzinnych (jeśli dzieci i rodzice/opiekunowie dzieci są osobami bliskimi wobec członka personelu) wymaga zachowania poufności wszystkich informacji dotyczących innych dzieci, ich rodziców/opiekunów.</p>
<br><p>Bezpieczeństwo online</p>
<p>Bądź świadom cyfrowych zagrożeń i ryzyka wynikającego z rejestrowania Twojej prywatnej aktywności w sieci przez aplikacje i algorytmy, ale także Twoich własnych działań w internecie. Dotyczy to lajkowania określonych stron, korzystania z aplikacji randkowych, na których możesz spotkać dzieci, z którymi prowadzisz zawodowe działania, obserwowania określonych osób/stron w mediach społecznościowych i ustawień prywatności kont, z których korzystasz. Jeśli Twój profil jest publicznie dostępny, dzieci i ich rodzice/opiekunowie będą mieć wgląd w Twoją cyfrową aktywność.</p>
<p>Nie wolno Ci nawiązywać kontaktów z dziećmi znajdującymi się pod opieką organizacji poprzez przyjmowanie bądź wysyłanie zaproszeń w mediach społecznościowych.</p>
<p>W trakcie zajęć czy innych aktywności prowadzonych przez organizację osobiste urządzenia elektroniczne powinny być wyłączone lub wyciszone, a funkcjonalność bluetooth wyłączona.-------------------</p>
<p>Załącznik nr 2</p>
<p>Zasady bezpiecznej rekrutacji personelu organizacji</p>
<p>Zasady bezpiecznej rekrutacji w KGW Jagielno</p>
<p>1.  Poznaj dane kandydata/kandydatki, które pozwolą Ci jak najlepiej poznać jego/jej kwalifikacje, w tym stosunek do wartości podzielanych przez organizację, takich jak ochrona praw dzieci i szacunek do ich godności.</p>
<h3>Organizacja musi zadbać, aby osoby przez nią zatrudnione (w tym osoby pracujące na podstawie umowy zlecenie oraz wolontariusze/stażyści) posiadały odpowiednie kwalifikacje do pracy z dziećmi oraz były dla nich bezpieczne. Aby sprawdzić powyższe, w tym stosunek osoby zatrudnianej do dzieci i podzielania wartości związanych z szacunkiem wobec nich oraz przestrzegania ich praw, organizacja może żądać danych (w tym dokumentów) dotyczących:</h3>
<p>a. wykształcenia,</p>
<p>b. kwalifikacji zawodowych,</p>
<p>c. przebiegu dotychczasowego zatrudnienia kandydata/kandydatki.</p>
<p>2. W każdym przypadku organizacja musi posiadać dane pozwalające zidentyfikować osobę przez nią zatrudnioną, niezależnie od podstawy zatrudnienia.</p>
<h3>Organizacja powinna zatem znać:</h3>
<p>a. imię (imiona) i nazwisko,</p>
<p>b. datę urodzenia,</p>
<p>c. dane kontaktowe osoby zatrudnianej.</p>
<p>3. Poproś kandydata/kandydatkę o referencje z poprzednich miejsc zatrudnienia.</p>
<p>Organizacja może prosić kandydata/kandydatkę o przedstawienie referencji od poprzedniego pracodawcy lub o podanie kontaktu do osoby, która takie referencje może wystawić. Podstawą dostarczenia referencji lub kontaktu do byłych pracodawców jest zgoda kandydata/kandydatki. Niepodanie takich danych w świetle obowiązujących przepisów nie powinno rodzić dla tej osoby negatywnych konsekwencji w postaci np. odmowy zatrudnienia wyłącznie w oparciu o tę podstawę.</p>
<p>Organizacja nie może samodzielnie prowadzić tzw. screeningu osób ubiegających się o pracę, gdyż ograniczają ją w tym zakresie przepisy ogólnego rozporządzenia o ochronie danych osobowych / Rozporządzenie Parlamentu Europejskiego i Rady (UE) 2016/679 z dnia 27 kwietnia 2016 r. ( Dz. U. UE. L. z 2016 r. Nr 119 ze zm. / oraz Kodeksu pracy / Dz. U. z 2022 r. poz. 1510 ze zm./.</p>
<p>4. Pobierz dane osobowe kandydata/kandydatki, w tym dane potrzebne do sprawdzenia jego/jej danych w Rejestrze Sprawców Przestępstw na Tle Seksualnym.</p>
<h3>Przed dopuszczeniem osoby zatrudnianej do wykonywania obowiązków związanych z wychowaniem, edukacją, wypoczynkiem, leczeniem małoletnich lub z opieką nad nimi organizacja jest zobowiązana sprawdzić osobę zatrudnianą w Rejestrze Sprawców Przestępstw na Tle Seksualnym / Ustawa z dnia 13 maja 2016 r. o przeciwdziałaniu zagrożeniom przestępczością na tle seksualnym t.j. Dz. U. z 2020 r. poz. 152 ze zm./ – Rejestr z dostępem ograniczonym oraz Rejestr osób w stosunku do których Państwowa Komisja do spraw przeciwdziałania wykorzystaniu seksualnemu małoletnich poniżej lat 15 wydała postanowienie o wpisie w Rejestrze. Rejestr dostępny jest na stronie: rps.ms.gov.pl. By móc uzyskać informacje z rejestru z dostępem ograniczonym, konieczne jest uprzednie założenie profilu organizacji. Aby sprawdzić osobę w Rejestrze organizacja potrzebuje następujących danych kandydata/kandydatki:</h3>
<p>a. imię i nazwisko,</p>
<p>b. data urodzenia,</p>
<p>c. pesel,</p>
<p>d. nazwisko rodowe,</p>
<p>e. imię ojca,</p>
<p>f. imię matki.</p>
<p>Wydruk z Rejestru należy przechowywać w aktach osobowych pracownika lub analogicznej dokumentacji dotyczącej wolontariusza/osoby zatrudnionej w oparciu o umowę cywilnoprawną.</p>
<p>5. Pobierz od kandydata/kandydatki informacje z Krajowego Rejestru Karnego o niekaralności.</p>
<p>Przed dopuszczeniem osoby zatrudnianej do wykonywania obowiązków związanych z wychowaniem, edukacją, wypoczynkiem, leczeniem małoletnich lub z opieką nad nimi organizacja jest zobowiązana potwierdzić fakt niekaralności w zakresie przestępstw określonych w rozdziale XIX i XXV Kodeksu karnego, w art. 189a i art. 207 Kodeksu karnego oraz w ustawie z dnia 29 lipca 2005 r. o przeciwdziałaniu narkomanii (Dz. U. z 2003 r. poz. 172 oraz z 2002 r. poz. 2600) lub za odpowiadające tym przestępstwom czyny zabronione określone w przepisach prawa obcego. Potwierdzenie to uzyskuje się na podstawie informacji o niekaralności przedłożonej przez kandydata.</p>
<p>Jeżeli osoba posiada obywatelstwo inne niż polskie wówczas powinna przedłożyć Ci również informację z rejestru karnego państwa obywatelstwa uzyskiwaną do celów działalności zawodowej lub wolontariackiej związanej z kontaktami z dziećmi, bądź informację z rejestru karnego, jeżeli prawo tego państwa nie przewiduje wydawania informacji dla w/w celów.</p>
<p>Gdy pozwalają na to przepisy prawa, organizacja jest zobowiązana do domagania się od osoby zatrudnianej zaświadczenia z Krajowego Rejestru Karnego / ustawa z dnia 24 maja 2000 r. o Krajowym Rejestrze Karnym t. j. Dz. U. z 2024 r. poz. 276.</p>
<p>Zaświadczenia z KRK można domagać się wyłącznie w przypadkach, gdy przepisy prawa wprost wskazują, że pracowników w zawodach lub na danych stanowiskach obowiązuje wymóg niekaralności. Wymóg niekaralności obowiązuje m.in. nauczycieli, w tym nauczycieli zatrudnionych w placówkach publicznych oraz niepublicznych (a takie mogą być prowadzone także przez organizacje pozarządowe) oraz kierownika i wychowawcę wypoczynku dzieci / ustawa z dnia 26 stycznia 1982 r. Karta Nauczyciela t. j. Dz. U. z 2021 r. poz. 1762 ze zm. /.</p>
<p>W przypadku niemożliwości przedstawienia poproś kandydata/kandydatkę o złożenie oświadczenia o niekaralności oraz o braku toczących się wobec niego/niej postępowań przygotowawczych, sądowych i dyscyplinarnych za przestępstwa i inne czyny popełnione przeciwko dzieciom. Odmowa złożenia takiego oświadczenia nie może rodzić dla kandydata/ kandydatki żadnych negatywnych konsekwencji, w tym być wyłączną podstawą odmowy zatrudnienia. Poniżej - przykładowy formularz takiego oświadczenia.</p>
<p>7. Pobierz od kandydata/kandydatki oświadczenie o państwie/ach zamieszkiwania w ciągu ostatnich 20 lat, innych niż Rzeczypospolita Polska i państwo obywatelstwa, złożone pod rygorem odpowiedzialności karnej.</p>
<p>Jeżeli prawo państwa, z którego ma być przedłożona informacja o niekaralności nie przewiduje wydawania takiej informacji lub nie prowadzi rejestru karnego, wówczas kandydat/kandydatka składa pod rygorem odpowiedzialności karnej oświadczenie o tym fakcie wraz z oświadczeniem, że nie była prawomocnie skazana w tym państwie za czyny zabronione odpowiadające przestępstwom określonym w rozdziale XIX i XXV Kodeksu karnego, w art. 189a i art. 207 Kodeksu karnego oraz w ustawie z dnia 29 lipca 2005 r. o przeciwdziałaniu narkomanii oraz nie wydano wobec niej innego orzeczenia, w którym stwierdzono, iż dopuściła się takich czynów zabronionych, oraz że nie ma obowiązku wynikającego z orzeczenia sądu, innego uprawnionego organu  lub ustawy, stosowania się do zakazu zajmowania wszelkich lub określonych stanowisk, wykonywania wszelkich lub określonych zawodów albo działalności, związanych z wychowaniem, edukacją, wypoczynkiem, leczeniem, świadczeniem porad psychologicznych, rozwojem duchowym, uprawianiem sportu lub realizacją innych zainteresowań przez małoletnich, lub z opieką nad nimi.</p>
<p>Pod oświadczeniami składanymi pod rygorem odpowiedzialności karnej zamieszcza się oświadczenie o następującej treści: Jestem świadomy/a odpowiedzialności karnej za złożenie fałszywego oświadczenia. Oświadczenie to zastępuje pouczenie organu o odpowiedzialności karnej za złożenie fałszywego oświadczenia.</p>
<p>8. Nawet, jeśli nie jesteś pracodawcą, pamiętaj o obowiązkach organizatora działalności związanej z wychowaniem, edukacją, wypoczynkiem, leczeniem, świadczeniem porad psychologicznych, rozwojem duchowym, uprawianiem sportu lub realizacją innych zainteresowań przez małoletnich, lub z opieką nad nimi na pracodawcy lub innym organizatorze takiej działalności.</p>
<p>Jeśli do zadań związanych z realizacją ww. aktywności wykorzystujesz usługi świadczone przez inne podmioty, odbierz od nich oświadczenie w zakresie stosowania standardów, w tym w zakresie rekrutacji personelu. W przypadku braku takiego oświadczenia – dokonaj samodzielnie sprawdzenia personelu tego kontrahenta (wg niniejszych procedur) przed dopuszczeniem go do ww. działań.</p>
<br><br><br><br><br><br><br><br><br><br><br><br><p>Oświadczenie o niekaralności i zobowiązaniu do przestrzegania podstawowych zasad ochrony dzieci</p>
<p>(wzór)</p>
<br><p>Ja, ..........................................................................</p>
<p>nr PESEL ..........................................................................</p>
<p>oświadczam, że nie byłam/em skazana/y za przestępstwo przeciwko wolności seksualnej i obyczajności, i przestępstwa z użyciem przemocy na szkodę małoletniego i nie toczy się przeciwko mnie żadne postępowanie karne ani dyscyplinarne w tym zakresie.</p>
<p>Ponadto oświadczam, że zapoznałam/-em się z zasadami ochrony dzieci obowiązującymi w Kole Gospodyń Wiejskich w Jagielnie oraz  zobowiązuję się do ich przestrzegania.</p>
<p>..........................................................................</p>
<p>miejsce i data</p>
<p>..........................................................................</p>
<p>Podpis</p>
<br><br><br><br><br><br><br><br><br><br><br><p>Oświadczenie kontrahenta o przestrzeganiu standardów ochrony małoletnich</p>
<p>(wzór)</p>
<h3>Ja, niżej podpisana, prowadząca działalność gospodarczą pod firmą:</h3>
<p>…………………………………………………………………………………………</p>
<h3>oświadczam, że w ramach tej działalności przed nawiązaniem z każdą osobą stosunku pracy lub przed dopuszczeniem tej osoby do innej działalności związanej z wychowaniem, edukacją, wypoczynkiem, leczeniem, świadczeniem porad psychologicznych, rozwojem duchowym, uprawianiem sportu lub realizacją innych zainteresowań przez małoletnich, lub z opieką nad nimi na pracodawcy lub innym organizatorze takiej działalności oraz na osobie, z którą ma być nawiązany stosunek pracy lub która ma być dopuszczona do takiej działalności:</h3>
<p>Uzyskuję informacje, czy dane osób zaangażowanych do realizacji zadań na rzecz Koła Gospodyń Wiejskich w Kłopocie są zamieszczone w Rejestrze z dostępem ograniczonym lub w Rejestrze osób, w stosunku do których Państwowa Komisja do spraw przeciwdziałania wykorzystaniu seksualnemu małoletnich poniżej lat 15 wydała postanowienie o wpisie w Rejestrze.</p>
<p>Odebrałam od tych osób informację z Krajowego Rejestru Karnego w zakresie przestępstw określonych w rozdziale XIX i XXV Kodeksu karnego, w art. 189a i art. 207 Kodeksu karnego oraz w ustawie z dnia 29 lipca 2005 r. o przeciwdziałaniu narkomanii (Dz. U. z 2023 r. poz. 172 oraz z 2022 r. poz. 2600), lub za odpowiadające tym przestępstwom czyny zabronione określone w przepisach prawa obcego.</p>
<p>Odebrałam od tych osób oświadczenie o państwie lub państwach, w których zamieszkiwały one w ciągu ostatnich 20 lat, innych niż Rzeczpospolita Polska, a także odebrałam od tych osób informację z rejestrów karnych tych państw uzyskiwaną do celów działalności zawodowej lub wolontariackiej związanej z kontaktami z dziećmi, a jeżeli osoby te posiadają obywatelstwo innego państwa niż Rzeczpospolita Polska, ponadto odebrałam od nich informację z rejestru karnego państwa właściwego dla tego obywatelstwa uzyskiwaną do celów działalności zawodowej lub wolontariackiej związanej z kontaktami z dziećmi.</p>
<p>Jednocześnie oświadczam, że znane mi są standardy ochrony małoletnich stosowane przez Koło Gospodyń Wiejskich w Kłopocie i że są one tożsame ze standardami ochrony małoletnich stosowanymi w moim przedsiębiorstwie.</p>
<p>..........................................................................</p>
<p>miejsce i data</p>
<p>..........................................................................</p>
<p>Podpis kontrahenta</p>
<br><p>Załącznik nr 3</p>
<p>Karta interwencji w Kole Gospodyń Wiejskich w Jagielnie</p>
<br><br><br><br><br><br><br><br><br><p>Załącznik nr 4</p>
<p>Zasady ochrony wizerunku i danych osobowych dzieci w Kole Gospodyń Wiejskich w Jagielnie</p>
<p>Nie publikujemy zdjęć dzieci, nad którymi nie sprawujemy już opieki, jeśli ich rodzice/opiekunowie prawni nie wyrazili zgody na wykorzystanie zdjęć po zakończeniu współpracy z organizacją.</p>
<p>Przyjmujemy zasadę, że wszystkie podejrzenia i problemy dotyczące niewłaściwego rozpowszechniania wizerunków dzieci należy rejestrować i zgłaszać zarządowi organizacji, podobnie jak inne niepokojące sygnały dotyczące zagrożenia bezpieczeństwa dzieci.</p>
<p>Rejestrowanie wizerunków dzieci do użytku Koła Gospodyń Wiejskich w Jagielnie</p>
<h3>W sytuacjach, w których nasza organizacja rejestruje wizerunki dzieci do własnego użytku, deklarujemy, że:</h3>
<p>Dzieci i rodzice/opiekunowie prawni zawsze będą poinformowani o tym, że dane wydarzenie będzie rejestrowane.</p>
<p>Zgoda rodziców/opiekunów prawnych na rejestrację wydarzenia zostanie przyjęta przez nas na piśmie oraz uzyskamy przynajmniej ustną zgodę dziecka.</p>
<h3>Jeśli rejestracja wydarzenia zostanie zlecona osobie zewnętrznej (wynajętemu fotografowi lub kamerzyście) zadbamy o bezpieczeństwo dzieci poprzez:</h3>
<p>• zobowiązanie osoby/firmy rejestrującej wydarzenie do przestrzegania niniejszych wytycznych,</p>
<p>• zobowiązanie osoby/firmy rejestrującej wydarzenie do noszenia identyfikatora w czasie trwania wydarzenia,</p>
<p>• niedopuszczenie do sytuacji, w której osoba/firma rejestrująca będzie przebywała z dziećmi bez nadzoru personelu organizacji,</p>
<p>• poinformowanie rodziców/opiekunów prawnych oraz dzieci, że osoba/firma rejestrująca wydarzenie będzie obecna podczas wydarzenia i upewnienie się, że rodzice/opiekunowie prawni udzielili pisemnej zgody na rejestrowanie wizerunku ich dzieci. Jeśli wizerunek dziecka stanowi jedynie szczegół całości takiej jak zgromadzenie, krajobraz, impreza publiczna, zgoda rodziców/opiekunów prawnych dziecka nie jest wymagana.</p>
<p>Rejestrowanie wizerunków dzieci do prywatnego użytku</p>
<h3>W sytuacjach, w których rodzice/opiekunowie lub uczestnicy organizowanych przez nas wydarzeń rejestrują wizerunki dzieci do prywatnego użytku, informujemy na początku każdego z tych wydarzeń o tym, że:</h3>
<p>Wykorzystanie, przetwarzanie i publikowanie zdjęć/nagrań zawierających wizerunki dzieci i osób dorosłych wymaga udzielenia zgody przez te osoby, w przypadku dzieci – przez ich rodziców/opiekunów prawnych.</p>
<p>Zdjęcia lub nagrania zawierające wizerunki dzieci nie powinny być udostępniane w mediach społecznościowych ani na serwisach otwartych, chyba że rodzice/opiekunowie prawni tych dzieci wyrażą na to zgodę,</p>
<p>Przed publikacją zdjęcia/nagrania online zawsze warto sprawdzić ustawienia prywatności, aby upewnić się, kto będzie mógł uzyskać dostęp do wizerunku dziecka.</p>
<p>Rejestrowanie wizerunku dzieci przez osoby trzecie i media</p>
<p>Jeśli przedstawiciele mediów lub dowolna inna osoba będą chcieli zarejestrować organizowane przez nas wydarzenie i opublikować zebrany materiał, muszą zgłosić taką prośbę wcześniej i uzyskać zgodę zarządu.
W takiej sytuacji upewnimy się, że rodzice/opiekunowie prawni udzielili pisemnej zgody na rejestrowanie wizerunku ich dzieci.</p>
<h3>Oczekujemy informacji o:</h3>
<p>imieniu, nazwisku i adresie osoby lub redakcji występującej o zgodę,</p>
<p>uzasadnieniu potrzeby rejestrowania wydarzenia oraz informacji, w jaki sposób i w jakim kontekście zostanie wykorzystany zebrany materiał,</p>
<p>podpisanej deklaracji o zgodności podanych informacji ze stanem faktycznym</p>
<p>oświadczenia o przestrzeganiu standardów ochrony małoletnich przez te media/podmioty.</p>
<p>Personelowi organizacji nie wolno umożliwiać przedstawicielom mediów i osobom nieupoważnionym utrwalania wizerunku dziecka znajdującego się pod naszą opieką bez pisemnej zgody rodzica/opiekuna prawnego dziecka oraz bez zgody zarządu.</p>
<p>Personel organizacji nie kontaktuje przedstawicieli mediów z dziećmi, nie przekazuje mediom kontaktu do rodziców/opiekunów prawnych dzieci i nie wypowiada się w kontakcie z przedstawicielami mediów o sprawie dziecka lub jego rodzica/opiekuna prawnego. Zakaz ten dotyczy także sytuacji, gdy członek personelu jest przekonany, że jego wypowiedź nie jest w żaden sposób utrwalana. W szczególnych i uzasadnionych przypadkach zarząd organizacji może podjąć decyzję o skontaktowaniu się z rodzicami/opiekunami prawnymi dziecka w celu ustalenia procedury wyrażenia przez nich zgody na kontakt z mediami.</p>
<p>W celu realizacji materiału medialnego zarząd może podjąć decyzję o udostępnieniu wybranych pomieszczeń w siedzibie organizacji dla potrzeb nagrania. Zarząd, podejmując taką decyzję, poleca przygotowanie pomieszczenia w taki sposób, aby uniemożliwić rejestrowanie przebywających na terenie placówki dzieci.</p>
<br><br><p>Zasady w przypadku niewyrażenia zgody na rejestrowanie wizerunku dziecka</p>
<p>Jeśli dzieci, rodzice/opiekunowie prawni nie wyrazili zgody na utrwalenie wizerunku dziecka, będziemy respektować ich decyzję. Z wyprzedzeniem ustalimy z rodzicami/opiekunami prawnymi i dziećmi, w jaki sposób osoba rejestrująca wydarzenie będzie mogła zidentyfikować dziecko, aby nie utrwalać jego wizerunku na zdjęciach indywidualnych i grupowych. Rozwiązanie, jakie przyjmiemy, nie będzie wykluczające dla dziecka, którego wizerunek nie powinien być rejestrowany.</p>
<p>Przechowywanie zdjęć i nagrań</p>
<h3>Przechowujemy materiały zawierające wizerunek dzieci w sposób zgodny z prawem i bezpieczny dla dzieci:</h3>
<p>Nośniki analogowe zawierające zdjęcia i nagrania są przechowywane w zamkniętej na klucz szafce, a nośniki elektroniczne zawierające zdjęcia i nagrania są przechowywane w folderze chronionym z dostępem ograniczonym do osób uprawnionych przez organizację. Nośniki będą przechowywane przez okres wymagany przepisami prawa o archiwizacji i/lub okres ustalony przez organizację w polityce ochrony danych osobowych.</p>
<p>Nie przechowujemy materiałów elektronicznych zawierających wizerunki dzieci na nośnikach nieszyfrowanych ani mobilnych, takich jak telefony komórkowe i urządzenia z pamięcią przenośną (np. pendrive).</p>
<p>Nie wyrażamy zgody na używanie przez osoby z personelu osobistych urządzeń rejestrujących (tj. telefony komórkowe, aparaty fotograficzne, kamery) w celu rejestrowania wizerunków dzieci.</p>
<p>Jedynym sprzętem, którego używamy jako organizacja, są urządzenia rejestrujące należące do organizacji lub wykorzystywane na zasadach zatwierdzonych pisemnie przez zarząd.</p>
<br><br><br><br><br><br><br><br><br><br><p>Oświadczenie o wyrażeniu zgody na wykorzystywanie wizerunku dziecka</p>
<p>(wzór)</p>
<p>Ja niżej podpisany, wyrażam zgodę na przetwarzanie danych osobowych mojego dziecka .…………………………………………........ (imię i nazwisko dziecka)</p>
<p>w celu zamieszczania, udostępniania i rozpowszechniania jego wizerunku w związku z udziałem w spotkaniach, zajęciach,warsztatach, uroczystościach, konkursach, spotkaniach okolicznościowych związanych z życiem KGW Jagielno oraz innych zbiorowych zgromadzeniach związanych z promowaniem Koła Gospodyń Wiejskich w Jagielniez siedzibą 57-130 Jagielno,Jagielno 15A.</p>
<br><h2>TAK* NIE*</h2>
<br><p>Zgoda dotyczy wykorzystania wizerunku na:materiałach informacyjnych i reklamowych, stronie internetowej KGWJagielno, proflu w serwisach społecznościowych (np. facebook) zgodnie z art. 81 ust. 1 Ustawy z dnia 4 lutego 1994 roku o prawie autorskim i prawach pokrewnych, na podstawie art. 6 ust. 1 lit. a Rozporządzenia Parlamentu Europejskiego i Rady UE 2016/679 o ochronie danych osobowych z dnia 27 kwietnia 2016 r. (RODO). Wyrażenie zgody jest jednoznaczne z tym, iż fotografe, flmy oraz nagrania mogą zostać umieszczone na stronie internetowej KGW Jagielno oraz wykorzystane w materiałach promocyjnych i publikacjach oraz w serwisach społecznościowych (np. facebook). Zrzekam się niniejszym wszelkich roszczeń (istniejących i przyszłych), w tym również o wynagrodzenie względem KGW Jagielno z tytułu wykorzystywania wizerunku, głosu, nagrań oraz wypowiedzi mojego dziecka na potrzeby określone w oświadczeniu. Podpisanie oświadczenia na wykorzystanie wizerunku jest dobrowolne.</p>
<br><br><br><p>……………………………………………………………………..…….</p>
<p>data i czytelny podpis rodzica / opiekuna prawnego</p>
<br><br><p>* zaznacz właściwy</p>
<p>Załącznik nr 5</p>
<p>Zasady bezpiecznego korzystania z internetu i mediów elektronicznych w Kole Gospodyń Wiejskich w Jagielnie</p>
<p>Infrastruktura sieciowa w siedzibie organizacji bądź na terenie placówki, w której organizacja prowadzi działania umożliwia dostęp do internetu, zarówno personelowi, jak i dzieciom, w czasie zajęć i poza nimi.</p>
<p>Sieć jest monitorowana, tak, aby możliwe było zidentyfikowanie sprawców ewentualnych nadużyć.</p>
<p>Rozwiązania organizacyjne na poziomie placówki bazują na aktualnych standardach bezpieczeństwa.</p>
<h3>Wyznaczona jest osoba odpowiedzialna za bezpieczeństwo sieci w organizacji. Do obowiązków tej osoby należą:</h3>
<p>a. Zabezpieczenie sieci internetowej w siedzibie organizacji bądź na terenie placówki, w której organizacja prowadzi działania przed niebezpiecznymi treściami poprzez instalację i aktualizację odpowiedniego, nowoczesnego oprogramowania.</p>
<p>b. Aktualizowanie oprogramowania w miarę potrzeb, przynajmniej raz w miesiącu.</p>
<p>c. Przynajmniej raz w miesiącu sprawdzanie, czy na komputerach ze swobodnym dostępem podłączonych do internetu nie znajdują się niebezpieczne treści. W przypadku znalezienia niebezpiecznych treści, wyznaczony pracownik stara się ustalić, kto korzystał z komputera w czasie ich wprowadzenia. Informację o dziecku, które korzystało z komputera w czasie wprowadzenia niebezpiecznych treści, wyznaczony pracownik przekazuje zarządowi organizacji, a ten następnie organizuje spotkanie z opiekunami dziecka, aby przekazać informacje o zdarzeniu oraz o potrzebie/możliwości skorzystania ze specjalistycznego wsparcia, w tym u innych organizacji lub służb oraz o sposobach reakcji na zdarzenie.</p>
<p>Istnieje regulamin korzystania z internetu przez dzieci oraz procedura określająca działania, które należy podjąć w sytuacji znalezienia niebezpiecznych treści na komputerze.</p>
<p>W przypadku dostępu realizowanego pod nadzorem pracownika organizacji, ma on obowiązek informowania dzieci o zasadach bezpiecznego korzystania z internetu. Pracownik organizacji czuwa także nad bezpieczeństwem korzystania z internetu przez dzieci podczas zajęć.</p>
<p>W miarę możliwości osoba odpowiedzialna za internet przeprowadza z dziećmi cykliczne warsztaty dotyczące bezpiecznego korzystania z internetu.</p>
<p>Organizacja zapewnia stały dostęp do materiałów edukacyjnych, dotyczących bezpiecznego korzystania z internetu, przy komputerach, z których możliwy jest swobodny dostęp do sieci.</p>
<br><br><br><p>Załącznik nr 6</p>
<p>Monitoring standardów – ankieta w KGW Jagielno</p>
<br><br><br><br><br><br><br><br><br><br><br><br><br><br><br><br><p>Załącznik nr 7</p>
<p>Ocena ryzyka w Kole Gospodyń Wiejskich w Jagielnie</p>
<br><br><br><br><p>Załącznik nr 8</p>
<p>Obszary ryzyka w Kole Gospodyń Wiejskich w Jagielnie</p>
<br><br><br><br><br><br><br><br><br><p>Załącznik nr 9</p>
<p>Identyfikacja priorytetowych potrzeb informacyjnych i szkoleniowych w Kole Gospodyń Wiejskich w Jagielnie</p>
<br><br><br><br><br><br><br><br><br><br><br><br><br><br><br><br><br><br>
    </section>
  </main>

  <footer>
    <p>&copy; 2025 KGW Jagielno</p>
  </footer>
</body>
</html>
