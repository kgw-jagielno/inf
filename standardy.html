<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>-</title>
  <style>
    html {
      line-height: 1.5;
      font-family: Georgia, serif;
      font-size: 20px;
      color: #1a1a1a;
      background-color: #fdfdfd;
    }
    body {
      margin: 0 auto;
      max-width: 36em;
      padding-left: 50px;
      padding-right: 50px;
      padding-top: 50px;
      padding-bottom: 50px;
      hyphens: auto;
      overflow-wrap: break-word;
      text-rendering: optimizeLegibility;
      font-kerning: normal;
    }
    @media (max-width: 600px) {
      body {
        font-size: 0.9em;
        padding: 1em;
      }
      h1 {
        font-size: 1.8em;
      }
    }
    @media print {
      body {
        background-color: transparent;
        color: black;
        font-size: 12pt;
      }
      p, h2, h3 {
        orphans: 3;
        widows: 3;
      }
      h2, h3, h4 {
        page-break-after: avoid;
      }
    }
    p {
      margin: 1em 0;
    }
    a {
      color: #1a1a1a;
    }
    a:visited {
      color: #1a1a1a;
    }
    img {
      max-width: 100%;
    }
    h1, h2, h3, h4, h5, h6 {
      margin-top: 1.4em;
    }
    h5, h6 {
      font-size: 1em;
      font-style: italic;
    }
    h6 {
      font-weight: normal;
    }
    ol, ul {
      padding-left: 1.7em;
      margin-top: 1em;
    }
    li > ol, li > ul {
      margin-top: 0;
    }
    blockquote {
      margin: 1em 0 1em 1.7em;
      padding-left: 1em;
      border-left: 2px solid #e6e6e6;
      color: #606060;
    }
    code {
      font-family: Menlo, Monaco, 'Lucida Console', Consolas, monospace;
      font-size: 85%;
      margin: 0;
    }
    pre {
      margin: 1em 0;
      overflow: auto;
    }
    pre code {
      padding: 0;
      overflow: visible;
      overflow-wrap: normal;
    }
    .sourceCode {
     background-color: transparent;
     overflow: visible;
    }
    hr {
      background-color: #1a1a1a;
      border: none;
      height: 1px;
      margin: 1em 0;
    }
    table {
      margin: 1em 0;
      border-collapse: collapse;
      width: 100%;
      overflow-x: auto;
      display: block;
      font-variant-numeric: lining-nums tabular-nums;
    }
    table caption {
      margin-bottom: 0.75em;
    }
    tbody {
      margin-top: 0.5em;
      border-top: 1px solid #1a1a1a;
      border-bottom: 1px solid #1a1a1a;
    }
    th {
      border-top: 1px solid #1a1a1a;
      padding: 0.25em 0.5em 0.25em 0.5em;
    }
    td {
      padding: 0.125em 0.5em 0.25em 0.5em;
    }
    header {
      margin-bottom: 4em;
      text-align: center;
    }
    #TOC li {
      list-style: none;
    }
    #TOC ul {
      padding-left: 1.3em;
    }
    #TOC > ul {
      padding-left: 0;
    }
    #TOC a:not(:hover) {
      text-decoration: none;
    }
    code{white-space: pre-wrap;}
    span.smallcaps{font-variant: small-caps;}
    span.underline{text-decoration: underline;}
    div.column{display: inline-block; vertical-align: top; width: 50%;}
    div.hanging-indent{margin-left: 1.5em; text-indent: -1.5em;}
    ul.task-list{list-style: none;}
    .display.math{display: block; text-align: center; margin: 0.5rem auto;}
  </style>
</head>
<body>
<p>Załącznik nr 1</p>
<p><strong>Zasady bezpiecznych relacji personel–dziecko w KGW
Jagielno.</strong></p>
<p><strong>Zasady bezpiecznych relacji Personelu organizacji z
dziećmi:</strong></p>
<p>Naczelną zasadą wszystkich czynności podejmowanych przez Personel
organizacji jest działanie dla dobra dziecka i w jego najlepszym
interesie. Personel organizacji traktuje dziecko z szacunkiem oraz
uwzględnia jego godność i potrzeby. Niedopuszczalne jest stosowanie
przemocy wobec dziecka w jakiejkolwiek formie. Personel organizacji
realizując te cele działa w ramach obowiązującego prawa, przepisów
wewnętrznych organizacji oraz swoich kompetencji. Zasady bezpiecznych
relacji personelu organizacji  z dziećmi obowiązują wszystkich:
pracowników, współpracowników, stażystów i wolontariuszy, członków
organizacji a także każdą dorosłą osobę mającą kontakt z dziećmi
znajdującymi się pod opieką organizacji, jeśli kontakt ten odbywa się za
zgodą organizacji i/lub na jej terenie. Znajomość i zaakceptowanie zasad
są potwierdzone podpisaniem oświadczenia.</p>
<p><strong>Relacje personelu z dziećmi:</strong></p>
<p>Jesteś zobowiązany/a do utrzymywania profesjonalnej relacji z dziećmi
i każdorazowego rozważenia, czy Twoja reakcja, komunikat bądź działanie
wobec dziecka są adekwatne do sytuacji, bezpieczne, uzasadnione i
sprawiedliwe wobec innych dzieci. Działaj w sposób otwarty i przejrzysty
dla innych, aby zminimalizować ryzyko błędnej interpretacji Twojego
zachowania.</p>
<p><strong>Komunikacja z dziećmi:</strong></p>
<ol type="1">
<li><blockquote>
<p>W komunikacji z dziećmi zachowuj cierpliwość i szacunek.</p>
</blockquote></li>
<li><blockquote>
<p>Słuchaj uważnie dzieci i udzielaj im odpowiedzi adekwatnych do ich
wieku i danej sytuacji.</p>
</blockquote></li>
<li><blockquote>
<p>Nie wolno Ci zawstydzać, upokarzać, lekceważyć i obrażać dziecka. Nie
wolno Ci krzyczeć na dziecko w sytuacji innej niż wynikająca z
bezpieczeństwa dziecka lub innych dzieci.</p>
</blockquote></li>
<li><blockquote>
<p>Nie wolno Ci ujawniać informacji wrażliwych dotyczących dziecka wobec
osób nieuprawnionych, w tym wobec innych dzieci. Obejmuje to wizerunek
dziecka, informacje o jego/jej sytuacji rodzinnej, ekonomicznej,
medycznej, opiekuńczej i prawnej.</p>
</blockquote></li>
<li><blockquote>
<p>Podejmując decyzje dotyczące dziecka, poinformuj je o tym i staraj
się brać pod uwagę jego oczekiwania.</p>
</blockquote></li>
<li><blockquote>
<p>Szanuj prawo dziecka do prywatności. Jeśli konieczne jest odstąpienie
od zasady poufności, aby chronić dziecko, wyjaśnij mu to najszybciej jak
to możliwe.</p>
</blockquote></li>
<li><blockquote>
<p>Zadbaj o to, aby być w zasięgu wzroku lub słuchu innych członków
personelu, kiedy prowadzisz aktywności z dziećmi. W wyjątkowych i
uzasadnionych sytuacjach, kiedy musisz zostać z dzieckiem sam na sam,
zawsze powiadom o tym inne osoby z personelu oraz poinformuj, w którym
dokładnie miejscu będziesz przebywać wraz z dzieckiem.</p>
</blockquote></li>
<li><blockquote>
<p>Nie wolno Ci zachowywać się w obecności dzieci w sposób niestosowny.
Obejmuje to używanie wulgarnych słów, gestów i żartów, czynienie
obraźliwych uwag, nawiązywanie w wypowiedziach do aktywności bądź
atrakcyjności seksualnej oraz wykorzystywanie wobec dziecka relacji
władzy lub przewagi fizycznej (zastraszanie, przymuszanie, groźby).</p>
</blockquote></li>
<li><blockquote>
<p>Zapewnij dzieci, że jeśli czują się niekomfortowo w jakiejś sytuacji,
wobec konkretnego zachowania czy słów, mogą o tym powiedzieć Tobie lub
wskazanej osobie (w zależności od procedur interwencji, jakie przyjęła
organizacja) i mogą oczekiwać odpowiedniej reakcji i/lub pomocy.</p>
</blockquote></li>
</ol>
<p><strong>Działania z dziećmi:</strong></p>
<ol type="1">
<li><blockquote>
<p>Doceniaj i szanuj wkład dzieci w podejmowane działania, aktywnie je
angażuj<br />
i traktuj równo bez względu na ich płeć, orientację seksualną,
sprawność/niepełnosprawność, status społeczny, etniczny, kulturowy,
religijny i światopogląd.</p>
</blockquote></li>
<li><blockquote>
<p>Unikaj faworyzowania dzieci.</p>
</blockquote></li>
<li><blockquote>
<p>Nie wolno Ci nawiązywać z dzieckiem jakichkolwiek relacji
romantycznych lub seksualnych ani składać mu propozycji o nieodpowiednim
charakterze. Obejmuje to także seksualne komentarze, żarty, gesty oraz
udostępnianie dzieciom treści erotycznych i pornograficznych bez względu
na ich formę.</p>
</blockquote></li>
<li><blockquote>
<p>Nie wolno Ci utrwalać wizerunku dziecka (filmowanie, nagrywanie
głosu, fotografowanie) dla potrzeb prywatnych. Dotyczy to także
umożliwienia osobom trzecim utrwalenia wizerunków dzieci, jeśli zarząd
organizacji nie został o tym poinformowany, nie wyraził na to zgody i
nie uzyskał zgód rodziców/opiekunów prawnych oraz samych dzieci.</p>
</blockquote></li>
<li><blockquote>
<p>Nie wolno Ci proponować dzieciom alkoholu, wyrobów tytoniowych ani
nielegalnych substancji, jak również używać ich w obecności dzieci.</p>
</blockquote></li>
<li><blockquote>
<p>Nie wolno Ci przyjmować pieniędzy ani prezentów od dziecka, ani
rodziców/opiekunów prawnych dziecka. Nie wolno Ci wchodzić w relacje
jakiejkolwiek zależności wobec dziecka lub rodziców/opiekunów dziecka,
które mogłyby prowadzić do oskarżeń o nierówne traktowanie bądź
czerpanie korzyści majątkowych i innych.</p>
</blockquote></li>
<li><blockquote>
<p>Wszystkie ryzykowne sytuacje, które obejmują zauroczenie dziecka
przez członka personelu lub członka personelu przez dziecko, muszą być
raportowane zarządowi.</p>
</blockquote></li>
<li><blockquote>
<p>Jeśli jesteś ich świadkiem reaguj stanowczo, ale z wyczuciem, aby
zachować godność osób zainteresowanych.</p>
</blockquote></li>
</ol>
<p><strong>Kontakt fizyczny z dziećmi:</strong></p>
<p>Każde przemocowe działanie wobec dziecka jest niedopuszczalne.
Istnieją jednak sytuacje, w których fizyczny kontakt z dzieckiem może
być stosowny i spełnia zasady bezpiecznego kontaktu: jest odpowiedzią na
potrzeby dziecka w danym momencie, uwzględnia wiek dziecka, etap
rozwojowy, płeć, kontekst kulturowy i sytuacyjny. Nie można jednak
wyznaczyć uniwersalnej stosowności każdego takiego kontaktu fizycznego,
ponieważ zachowanie odpowiednie wobec jednego dziecka może być
nieodpowiednie wobec innego. Kieruj się zawsze swoim profesjonalnym
osądem, słuchając, obserwując i odnotowując reakcję dziecka, pytając je
o zgodę na kontakt fizyczny (np. przytulenie) i zachowując świadomość,
że nawet przy Twoich dobrych intencjach taki kontakt może być błędnie
zinterpretowany przez dziecko lub osoby trzecie.</p>
<ol type="1">
<li><blockquote>
<p> Nie wolno Ci bić, szturchać, popychać ani w jakikolwiek sposób
naruszać integralności fizycznej dziecka.</p>
</blockquote></li>
<li><blockquote>
<p>Nigdy nie dotykaj dziecka w sposób, który może być uznany za
nieprzyzwoity lub niestosowny.</p>
</blockquote></li>
<li><blockquote>
<p>Zawsze bądź przygotowany na wyjaśnienie swoich działań.</p>
</blockquote></li>
<li><blockquote>
<p>Nie angażuj się w takie aktywności jak łaskotanie, udawane walki z
dziećmi czy brutalne zabawy fizyczne.</p>
</blockquote></li>
<li><blockquote>
<p>Zachowaj szczególną ostrożność wobec dzieci, które doświadczyły
nadużycia i krzywdzenia, w tym seksualnego, fizycznego bądź zaniedbania.
Takie doświadczenia mogą czasem sprawić, że dziecko będzie dążyć do
nawiązania niestosownych bądź nieadekwatnych fizycznych kontaktów z
dorosłymi. W takich sytuacjach powinieneś reagować z wyczuciem, jednak
stanowczo i pomóc dziecku zrozumieć znaczenie osobistych granic.</p>
</blockquote></li>
<li><blockquote>
<p>Kontakt fizyczny z dzieckiem nigdy nie może być niejawny bądź
ukrywany, wiązać się z jakąkolwiek gratyfikacją ani wynikać z relacji
władzy. Jeśli będziesz świadkiem jakiegokolwiek z wyżej opisanych
zachowań i/lub sytuacji ze strony innych dorosłych lub dzieci, zawsze
poinformuj o tym osobę odpowiedzialną i/lub postąp zgodnie z
obowiązującą procedurą interwencji.</p>
</blockquote></li>
<li><blockquote>
<p>W sytuacjach wymagających czynności pielęgnacyjnych i higienicznych
wobec dziecka, unikaj innego niż niezbędny kontaktu fizycznego z
dzieckiem. Dotyczy to zwłaszcza pomagania dziecku w ubieraniu i
rozbieraniu, jedzeniu, myciu, przewijaniu i w korzystaniu z toalety.
Zadbaj o to (o ile to możliwe), aby w każdej z czynności pielęgnacyjnych
i higienicznych asystowała Ci inna osoba z organizacji. Jeśli
pielęgnacja i opieka higieniczna nad dziećmi należą do Twoich
obowiązków, zostaniesz przeszkolony w tym kierunku.</p>
</blockquote></li>
<li><blockquote>
<p>Podczas wyjazdów i wycieczek z zakwaterowaniem niedopuszczalne jest
spanie z dzieckiem w jednym łóżku.</p>
</blockquote></li>
</ol>
<p><strong>Kontakty poza godzinami pracy:</strong></p>
<p>Co do zasady kontakt z dziećmi powinien odbywać się wyłącznie w
godzinach pracy (zajęć) i dotyczyć celów mieszczących się w zakresie
Twoich obowiązków.</p>
<ol type="1">
<li><blockquote>
<p>Nie wolno Ci zapraszać dzieci do swojego miejsca zamieszkania ani
spotykać się z nimi poza godzinami pracy. Obejmuje to także kontakty z
dziećmi poprzez prywatne kanały komunikacji (prywatny telefon, e-mail,
komunikatory, profile w mediach społecznościowych).</p>
</blockquote></li>
<li><blockquote>
<p>Jeśli zachodzi taka konieczność, właściwą formą komunikacji z dziećmi
i ich rodzicami/opiekunami poza godzinami pracy są kanały służbowe
(e-mail, telefon służbowy lub o ile posiadasz zgodę organizacji –
telefon-e-mail użyczany jej do celów służbowych).</p>
</blockquote></li>
<li><blockquote>
<p>Jeśli zachodzi konieczność spotkania z dziećmi poza godzinami pracy,
musisz poinformować o tym zarząd, a rodzice/opiekunowie prawni dzieci
muszą wyrazić zgodę na taki kontakt.</p>
</blockquote></li>
<li><blockquote>
<p>Utrzymywanie relacji towarzyskich lub rodzinnych (jeśli dzieci i
rodzice/opiekunowie dzieci są osobami bliskimi wobec członka personelu)
wymaga zachowania poufności wszystkich informacji dotyczących innych
dzieci, ich rodziców/opiekunów.</p>
</blockquote></li>
</ol>
<p> </p>
<p><strong>Bezpieczeństwo online</strong></p>
<p>Bądź świadom cyfrowych zagrożeń i ryzyka wynikającego z rejestrowania
Twojej prywatnej aktywności w sieci przez aplikacje i algorytmy, ale
także Twoich własnych działań w internecie. Dotyczy to lajkowania
określonych stron, korzystania z aplikacji randkowych, na których możesz
spotkać dzieci, z którymi prowadzisz zawodowe działania, obserwowania
określonych osób/stron w mediach społecznościowych i ustawień
prywatności kont, z których korzystasz. Jeśli Twój profil jest
publicznie dostępny, dzieci i ich rodzice/opiekunowie będą mieć wgląd w
Twoją cyfrową aktywność.</p>
<ol type="1">
<li><blockquote>
<p>Nie wolno Ci nawiązywać kontaktów z dziećmi znajdującymi się pod
opieką organizacji poprzez przyjmowanie bądź wysyłanie zaproszeń w
mediach społecznościowych.</p>
</blockquote></li>
<li><blockquote>
<p>W trakcie zajęć czy innych aktywności prowadzonych przez organizację
osobiste urządzenia elektroniczne powinny być wyłączone lub wyciszone, a
funkcjonalność bluetooth wyłączona.-------------------</p>
</blockquote></li>
</ol>
<p><strong>Załącznik nr 2</strong></p>
<p><strong>Zasady bezpiecznej rekrutacji personelu
organizacji</strong></p>
<p><strong>Zasady bezpiecznej rekrutacji w KGW Jagielno</strong></p>
<p>1.  Poznaj dane kandydata/kandydatki, które pozwolą Ci jak najlepiej
poznać jego/jej kwalifikacje, w tym stosunek do wartości podzielanych
przez organizację, takich jak ochrona praw dzieci i szacunek do ich
godności.</p>
<p>Organizacja musi zadbać, aby osoby przez nią zatrudnione (w tym osoby
pracujące na podstawie umowy zlecenie oraz wolontariusze/stażyści)
posiadały odpowiednie kwalifikacje do pracy z dziećmi oraz były dla nich
bezpieczne. Aby sprawdzić powyższe, w tym stosunek osoby zatrudnianej do
dzieci i podzielania wartości związanych z szacunkiem wobec nich oraz
przestrzegania ich praw, organizacja może żądać danych (w tym
dokumentów) dotyczących:</p>
<p>a. wykształcenia,</p>
<p>b. kwalifikacji zawodowych,</p>
<p>c. przebiegu dotychczasowego zatrudnienia kandydata/kandydatki.</p>
<p>2. W każdym przypadku organizacja musi posiadać dane pozwalające
zidentyfikować osobę przez nią zatrudnioną, niezależnie od podstawy
zatrudnienia.</p>
<p>Organizacja powinna zatem znać:</p>
<p>a. imię (imiona) i nazwisko,</p>
<p>b. datę urodzenia,</p>
<p>c. dane kontaktowe osoby zatrudnianej.</p>
<p>3. Poproś kandydata/kandydatkę o referencje z poprzednich miejsc
zatrudnienia.</p>
<p>Organizacja może prosić kandydata/kandydatkę o przedstawienie
referencji od poprzedniego pracodawcy lub o podanie kontaktu do osoby,
która takie referencje może wystawić. Podstawą dostarczenia referencji
lub kontaktu do byłych pracodawców jest zgoda kandydata/kandydatki.
Niepodanie takich danych w świetle obowiązujących przepisów nie powinno
rodzić dla tej osoby negatywnych konsekwencji w postaci np. odmowy
zatrudnienia wyłącznie w oparciu o tę podstawę.</p>
<p>Organizacja nie może samodzielnie prowadzić tzw. screeningu osób
ubiegających się o pracę, gdyż ograniczają ją w tym zakresie przepisy
ogólnego rozporządzenia o ochronie danych osobowych / Rozporządzenie
Parlamentu Europejskiego i Rady (UE) 2016/679 z dnia 27 kwietnia 2016 r.
( Dz. U. UE. L. z 2016 r. Nr 119 ze zm. / oraz Kodeksu pracy / Dz. U. z
2022 r. poz. 1510 ze zm./.</p>
<p>4. Pobierz dane osobowe kandydata/kandydatki, w tym dane potrzebne do
sprawdzenia jego/jej danych w Rejestrze Sprawców Przestępstw na Tle
Seksualnym.</p>
<p>Przed dopuszczeniem osoby zatrudnianej do wykonywania obowiązków
związanych z wychowaniem, edukacją, wypoczynkiem, leczeniem małoletnich
lub z opieką nad nimi organizacja jest zobowiązana sprawdzić osobę
zatrudnianą w Rejestrze Sprawców Przestępstw na Tle Seksualnym / Ustawa
z dnia 13 maja 2016 r. o przeciwdziałaniu zagrożeniom przestępczością na
tle seksualnym t.j. Dz. U. z 2020 r. poz. 152 ze zm./ – Rejestr z
dostępem ograniczonym oraz Rejestr osób w stosunku do których Państwowa
Komisja do spraw przeciwdziałania wykorzystaniu seksualnemu małoletnich
poniżej lat 15 wydała postanowienie o wpisie w Rejestrze. Rejestr
dostępny jest na stronie: rps.ms.gov.pl. By móc uzyskać informacje z
rejestru z dostępem ograniczonym, konieczne jest uprzednie założenie
profilu organizacji. Aby sprawdzić osobę w Rejestrze organizacja
potrzebuje następujących danych kandydata/kandydatki:</p>
<p>a. imię i nazwisko,</p>
<p>b. data urodzenia,</p>
<p>c. pesel,</p>
<p>d. nazwisko rodowe,</p>
<p>e. imię ojca,</p>
<p>f. imię matki.</p>
<p>Wydruk z Rejestru należy przechowywać w aktach osobowych pracownika
lub analogicznej dokumentacji dotyczącej wolontariusza/osoby
zatrudnionej w oparciu o umowę cywilnoprawną.</p>
<p>5. Pobierz od kandydata/kandydatki informacje z Krajowego Rejestru
Karnego o niekaralności.</p>
<p>Przed dopuszczeniem osoby zatrudnianej do wykonywania obowiązków
związanych z wychowaniem, edukacją, wypoczynkiem, leczeniem małoletnich
lub z opieką nad nimi organizacja jest zobowiązana potwierdzić fakt
niekaralności w zakresie przestępstw określonych w rozdziale XIX i XXV
Kodeksu karnego, w art. 189a i art. 207 Kodeksu karnego oraz w ustawie z
dnia 29 lipca 2005 r. o przeciwdziałaniu narkomanii (Dz. U. z 2003 r.
poz. 172 oraz z 2002 r. poz. 2600) lub za odpowiadające tym
przestępstwom czyny zabronione określone w przepisach prawa obcego.
Potwierdzenie to uzyskuje się na podstawie informacji o niekaralności
przedłożonej przez kandydata.</p>
<p>Jeżeli osoba posiada obywatelstwo inne niż polskie wówczas powinna
przedłożyć Ci również informację z rejestru karnego państwa obywatelstwa
uzyskiwaną do celów działalności zawodowej lub wolontariackiej związanej
z kontaktami z dziećmi, bądź informację z rejestru karnego, jeżeli prawo
tego państwa nie przewiduje wydawania informacji dla w/w celów.</p>
<p>Gdy pozwalają na to przepisy prawa, organizacja jest zobowiązana do
domagania się od osoby zatrudnianej zaświadczenia z Krajowego Rejestru
Karnego / ustawa z dnia 24 maja 2000 r. o Krajowym Rejestrze Karnym t.
j. Dz. U. z 2024 r. poz. 276.</p>
<p>Zaświadczenia z KRK można domagać się wyłącznie w przypadkach, gdy
przepisy prawa wprost wskazują, że pracowników w zawodach lub na danych
stanowiskach obowiązuje wymóg niekaralności. Wymóg niekaralności
obowiązuje m.in. nauczycieli, w tym nauczycieli zatrudnionych w
placówkach publicznych oraz niepublicznych (a takie mogą być prowadzone
także przez organizacje pozarządowe) oraz kierownika i wychowawcę
wypoczynku dzieci / ustawa z dnia 26 stycznia 1982 r. Karta Nauczyciela
t. j. Dz. U. z 2021 r. poz. 1762 ze zm. /.</p>
<p>W przypadku niemożliwości przedstawienia poproś kandydata/kandydatkę
o złożenie oświadczenia o niekaralności oraz o braku toczących się wobec
niego/niej postępowań przygotowawczych, sądowych i dyscyplinarnych za
przestępstwa i inne czyny popełnione przeciwko dzieciom. Odmowa złożenia
takiego oświadczenia nie może rodzić dla kandydata/ kandydatki żadnych
negatywnych konsekwencji, w tym być wyłączną podstawą odmowy
zatrudnienia. Poniżej - przykładowy formularz takiego oświadczenia.</p>
<p>7. Pobierz od kandydata/kandydatki oświadczenie o państwie/ach
zamieszkiwania w ciągu ostatnich 20 lat, innych niż Rzeczypospolita
Polska i państwo obywatelstwa, złożone pod rygorem odpowiedzialności
karnej. </p>
<p>Jeżeli prawo państwa, z którego ma być przedłożona informacja o
niekaralności nie przewiduje wydawania takiej informacji lub nie
prowadzi rejestru karnego, wówczas kandydat/kandydatka składa pod
rygorem odpowiedzialności karnej oświadczenie o tym fakcie wraz z
oświadczeniem, że nie była prawomocnie skazana w tym państwie za czyny
zabronione odpowiadające przestępstwom określonym w rozdziale XIX i XXV
Kodeksu karnego, w art. 189a i art. 207 Kodeksu karnego oraz w ustawie z
dnia 29 lipca 2005 r. o przeciwdziałaniu narkomanii oraz nie wydano
wobec niej innego orzeczenia, w którym stwierdzono, iż dopuściła się
takich czynów zabronionych, oraz że nie ma obowiązku wynikającego z
orzeczenia sądu, innego uprawnionego organu  lub ustawy, stosowania się
do zakazu zajmowania wszelkich lub określonych stanowisk, wykonywania
wszelkich lub określonych zawodów albo działalności, związanych z
wychowaniem, edukacją, wypoczynkiem, leczeniem, świadczeniem porad
psychologicznych, rozwojem duchowym, uprawianiem sportu lub realizacją
innych zainteresowań przez małoletnich, lub z opieką nad nimi.</p>
<p>Pod oświadczeniami składanymi pod rygorem odpowiedzialności karnej
zamieszcza się oświadczenie o następującej treści: Jestem świadomy/a
odpowiedzialności karnej za złożenie fałszywego oświadczenia.
Oświadczenie to zastępuje pouczenie organu o odpowiedzialności karnej za
złożenie fałszywego oświadczenia.</p>
<p>8. Nawet, jeśli nie jesteś pracodawcą, pamiętaj o obowiązkach
organizatora działalności związanej z wychowaniem, edukacją,
wypoczynkiem, leczeniem, świadczeniem porad psychologicznych, rozwojem
duchowym, uprawianiem sportu lub realizacją innych zainteresowań przez
małoletnich, lub z opieką nad nimi na pracodawcy lub innym organizatorze
takiej działalności.</p>
<p>Jeśli do zadań związanych z realizacją ww. aktywności wykorzystujesz
usługi świadczone przez inne podmioty, odbierz od nich oświadczenie w
zakresie stosowania standardów, w tym w zakresie rekrutacji personelu. W
przypadku braku takiego oświadczenia – dokonaj samodzielnie sprawdzenia
personelu tego kontrahenta (wg niniejszych procedur) przed dopuszczeniem
go do ww. działań.</p>
<p> </p>
<p><strong>Oświadczenie o niekaralności i zobowiązaniu do przestrzegania
podstawowych zasad ochrony dzieci</strong></p>
<p><strong>(wzór)</strong></p>
<p> </p>
<p>Ja,
..........................................................................</p>
<p>nr PESEL
..........................................................................</p>
<p>oświadczam, że nie byłam/em skazana/y za przestępstwo przeciwko
wolności seksualnej i obyczajności, i przestępstwa z użyciem przemocy na
szkodę małoletniego i nie toczy się przeciwko mnie żadne postępowanie
karne ani dyscyplinarne w tym zakresie.</p>
<p>Ponadto oświadczam, że zapoznałam/-em się z zasadami ochrony dzieci
obowiązującymi w Kole Gospodyń Wiejskich w Jagielnie oraz  zobowiązuję
się do ich przestrzegania.</p>
<p>..........................................................................</p>
<p>miejsce i data</p>
<p>..........................................................................</p>
<p>Podpis</p>
<p> </p>
<p> </p>
<p><strong>Oświadczenie kontrahenta o przestrzeganiu standardów ochrony
małoletnich</strong></p>
<p><strong>(wzór)</strong></p>
<p>Ja, niżej podpisana, prowadząca działalność gospodarczą pod
firmą:</p>
<p>…………………………………………………………………………………………</p>
<p>oświadczam, że w ramach tej działalności przed nawiązaniem z każdą
osobą stosunku pracy lub przed dopuszczeniem tej osoby do innej
działalności związanej z wychowaniem, edukacją, wypoczynkiem, leczeniem,
świadczeniem porad psychologicznych, rozwojem duchowym, uprawianiem
sportu lub realizacją innych zainteresowań przez małoletnich, lub z
opieką nad nimi na pracodawcy lub innym organizatorze takiej
działalności oraz na osobie, z którą ma być nawiązany stosunek pracy lub
która ma być dopuszczona do takiej działalności:</p>
<ol type="1">
<li><blockquote>
<p>Uzyskuję informacje, czy dane osób zaangażowanych do realizacji zadań
na rzecz Koła Gospodyń Wiejskich w Kłopocie są zamieszczone w Rejestrze
z dostępem ograniczonym lub w Rejestrze osób, w stosunku do których
Państwowa Komisja do spraw przeciwdziałania wykorzystaniu seksualnemu
małoletnich poniżej lat 15 wydała postanowienie o wpisie w
Rejestrze.</p>
</blockquote></li>
<li><blockquote>
<p>Odebrałam od tych osób informację z Krajowego Rejestru Karnego w
zakresie przestępstw określonych w rozdziale XIX i XXV Kodeksu karnego,
w art. 189a i art. 207 Kodeksu karnego oraz w ustawie z dnia 29 lipca
2005 r. o przeciwdziałaniu narkomanii (Dz. U. z 2023 r. poz. 172 oraz z
2022 r. poz. 2600), lub za odpowiadające tym przestępstwom czyny
zabronione określone w przepisach prawa obcego.</p>
</blockquote></li>
<li><blockquote>
<p>Odebrałam od tych osób oświadczenie o państwie lub państwach, w
których zamieszkiwały one w ciągu ostatnich 20 lat, innych niż
Rzeczpospolita Polska, a także odebrałam od tych osób informację z
rejestrów karnych tych państw uzyskiwaną do celów działalności zawodowej
lub wolontariackiej związanej z kontaktami z dziećmi, a jeżeli osoby te
posiadają obywatelstwo innego państwa niż Rzeczpospolita Polska, ponadto
odebrałam od nich informację z rejestru karnego państwa właściwego dla
tego obywatelstwa uzyskiwaną do celów działalności zawodowej lub
wolontariackiej związanej z kontaktami z dziećmi.</p>
</blockquote></li>
</ol>
<p>Jednocześnie oświadczam, że znane mi są standardy ochrony małoletnich
stosowane przez Koło Gospodyń Wiejskich w Kłopocie i że są one tożsame
ze standardami ochrony małoletnich stosowanymi w moim
przedsiębiorstwie.</p>
<p>..........................................................................</p>
<p>miejsce i data</p>
<p>..........................................................................</p>
<p>Podpis kontrahenta</p>
<p><strong>Załącznik nr 3</strong></p>
<p><strong>Karta interwencji w Kole Gospodyń Wiejskich w
Jagielnie</strong></p>
<table>
<colgroup>
<col style="width: 4%" />
<col style="width: 64%" />
<col style="width: 7%" />
<col style="width: 23%" />
</colgroup>
<tbody>
<tr class="odd">
<td>L.p.</td>
<td>Nazwa</td>
<td colspan="2">Wyszczególnienie</td>
</tr>
<tr class="even">
<td>1</td>
<td>Imię i nazwisko dziecka</td>
<td colspan="2"></td>
</tr>
<tr class="odd">
<td>2</td>
<td>Przyczyna interwencji (forma krzywdzenia)</td>
<td colspan="2"></td>
</tr>
<tr class="even">
<td>3</td>
<td>Osoba zawiadamiająca o podejrzeniu krzywdzenia</td>
<td colspan="2"></td>
</tr>
<tr class="odd">
<td rowspan="4">4</td>
<td rowspan="4">Opis podjętych działań, innych niż interwencja</td>
<td>Data</td>
<td>Działanie</td>
</tr>
<tr class="even">
<td></td>
<td></td>
</tr>
<tr class="odd">
<td></td>
<td></td>
</tr>
<tr class="even">
<td></td>
<td></td>
</tr>
<tr class="odd">
<td rowspan="4">5</td>
<td rowspan="4">Spotkania z rodzicami/opiekunami prawnymi dziecka</td>
<td>Data</td>
<td>Opis spotkania</td>
</tr>
<tr class="even">
<td></td>
<td></td>
</tr>
<tr class="odd">
<td></td>
<td></td>
</tr>
<tr class="even">
<td></td>
<td></td>
</tr>
<tr class="odd">
<td>6</td>
<td>Forma podjętej interwencji (zakreślić właściwe)</td>
<td colspan="2"><p>- zawiadomienie o podejrzeniu popełnienia
przestępstwa,</p>
<p>- wniosek o wgląd w sytuację dziecka/rodziny,</p>
<p>- inny rodzaj interwencji. Jaki?</p></td>
</tr>
<tr class="even">
<td>7</td>
<td>Dane dotyczące interwencji (nazwa organu, do którego zgłoszono
interwencję) i data interwencji</td>
<td></td>
<td></td>
</tr>
<tr class="odd">
<td rowspan="5">8</td>
<td rowspan="5">Wyniki interwencji, działania organów wymiaru
sprawiedliwości, jeśli organizacja uzyskała informacje o wynikach
działania własnego/działania rodziców/opiekunów prawnych</td>
<td></td>
<td></td>
</tr>
<tr class="even">
<td></td>
<td></td>
</tr>
<tr class="odd">
<td></td>
<td></td>
</tr>
<tr class="even">
<td></td>
<td></td>
</tr>
<tr class="odd">
<td></td>
<td></td>
</tr>
</tbody>
</table>
<p> <strong>Załącznik nr 4</strong></p>
<p><strong>Zasady ochrony wizerunku i danych osobowych dzieci w Kole
Gospodyń Wiejskich w Jagielnie</strong></p>
<ol type="1">
<li><blockquote>
<p>Nie publikujemy zdjęć dzieci, nad którymi nie sprawujemy już opieki,
jeśli ich rodzice/opiekunowie prawni nie wyrazili zgody na wykorzystanie
zdjęć po zakończeniu współpracy z organizacją.</p>
</blockquote></li>
<li><blockquote>
<p>Przyjmujemy zasadę, że wszystkie podejrzenia i problemy dotyczące
niewłaściwego rozpowszechniania wizerunków dzieci należy rejestrować i
zgłaszać zarządowi organizacji, podobnie jak inne niepokojące sygnały
dotyczące zagrożenia bezpieczeństwa dzieci.</p>
</blockquote>
<p><strong>Rejestrowanie wizerunków dzieci do użytku Koła Gospodyń
Wiejskich w Jagielnie</strong></p></li>
</ol>
<p>W sytuacjach, w których nasza organizacja rejestruje wizerunki dzieci
do własnego użytku, deklarujemy, że:</p>
<ol type="1">
<li><blockquote>
<p>Dzieci i rodzice/opiekunowie prawni zawsze będą poinformowani o tym,
że dane wydarzenie będzie rejestrowane.</p>
</blockquote></li>
<li><blockquote>
<p>Zgoda rodziców/opiekunów prawnych na rejestrację wydarzenia zostanie
przyjęta przez nas na piśmie oraz uzyskamy przynajmniej ustną zgodę
dziecka.</p>
</blockquote></li>
<li><blockquote>
<p>Jeśli rejestracja wydarzenia zostanie zlecona osobie zewnętrznej
(wynajętemu fotografowi lub kamerzyście) zadbamy o bezpieczeństwo dzieci
poprzez:</p>
</blockquote></li>
</ol>
<p>• zobowiązanie osoby/firmy rejestrującej wydarzenie do przestrzegania
niniejszych wytycznych,</p>
<p>• zobowiązanie osoby/firmy rejestrującej wydarzenie do noszenia
identyfikatora w czasie trwania wydarzenia,</p>
<p>• niedopuszczenie do sytuacji, w której osoba/firma rejestrująca
będzie przebywała z dziećmi bez nadzoru personelu organizacji,</p>
<p>• poinformowanie rodziców/opiekunów prawnych oraz dzieci, że
osoba/firma rejestrująca wydarzenie będzie obecna podczas wydarzenia i
upewnienie się, że rodzice/opiekunowie prawni udzielili pisemnej zgody
na rejestrowanie wizerunku ich dzieci. Jeśli wizerunek dziecka stanowi
jedynie szczegół całości takiej jak zgromadzenie, krajobraz, impreza
publiczna, zgoda rodziców/opiekunów prawnych dziecka nie jest
wymagana.</p>
<p><strong>Rejestrowanie wizerunków dzieci do prywatnego
użytku</strong></p>
<p>W sytuacjach, w których rodzice/opiekunowie lub uczestnicy
organizowanych przez nas wydarzeń rejestrują wizerunki dzieci do
prywatnego użytku, informujemy na początku każdego z tych wydarzeń o
tym, że:</p>
<ol type="1">
<li><blockquote>
<p>Wykorzystanie, przetwarzanie i publikowanie zdjęć/nagrań
zawierających wizerunki dzieci i osób dorosłych wymaga udzielenia zgody
przez te osoby, w przypadku dzieci – przez ich rodziców/opiekunów
prawnych.</p>
</blockquote></li>
<li><blockquote>
<p>Zdjęcia lub nagrania zawierające wizerunki dzieci nie powinny być
udostępniane w mediach społecznościowych ani na serwisach otwartych,
chyba że rodzice/opiekunowie prawni tych dzieci wyrażą na to zgodę,</p>
</blockquote></li>
<li><blockquote>
<p>Przed publikacją zdjęcia/nagrania online zawsze warto sprawdzić
ustawienia prywatności, aby upewnić się, kto będzie mógł uzyskać dostęp
do wizerunku dziecka.</p>
</blockquote></li>
</ol>
<p><strong>Rejestrowanie wizerunku dzieci przez osoby trzecie i
media</strong></p>
<ol type="1">
<li><blockquote>
<p>Jeśli przedstawiciele mediów lub dowolna inna osoba będą chcieli
zarejestrować organizowane przez nas wydarzenie i opublikować zebrany
materiał, muszą zgłosić taką prośbę wcześniej i uzyskać zgodę
zarządu.<br />
W takiej sytuacji upewnimy się, że rodzice/opiekunowie prawni udzielili
pisemnej zgody na rejestrowanie wizerunku ich dzieci.</p>
</blockquote></li>
</ol>
<p>Oczekujemy informacji o:</p>
<ul>
<li><blockquote>
<p>imieniu, nazwisku i adresie osoby lub redakcji występującej o
zgodę,</p>
</blockquote></li>
<li><blockquote>
<p>uzasadnieniu potrzeby rejestrowania wydarzenia oraz informacji, w
jaki sposób i w jakim kontekście zostanie wykorzystany zebrany
materiał,</p>
</blockquote></li>
<li><blockquote>
<p>podpisanej deklaracji o zgodności podanych informacji ze stanem
faktycznym</p>
</blockquote></li>
<li><blockquote>
<p>oświadczenia o przestrzeganiu standardów ochrony małoletnich przez te
media/podmioty.</p>
</blockquote></li>
</ul>
<ol type="1">
<li><blockquote>
<p>Personelowi organizacji nie wolno umożliwiać przedstawicielom mediów
i osobom nieupoważnionym utrwalania wizerunku dziecka znajdującego się
pod naszą opieką bez pisemnej zgody rodzica/opiekuna prawnego dziecka
oraz bez zgody zarządu.</p>
</blockquote></li>
<li><blockquote>
<p>Personel organizacji nie kontaktuje przedstawicieli mediów z dziećmi,
nie przekazuje mediom kontaktu do rodziców/opiekunów prawnych dzieci i
nie wypowiada się w kontakcie z przedstawicielami mediów o sprawie
dziecka lub jego rodzica/opiekuna prawnego. Zakaz ten dotyczy także
sytuacji, gdy członek personelu jest przekonany, że jego wypowiedź nie
jest w żaden sposób utrwalana. W szczególnych i uzasadnionych
przypadkach zarząd organizacji może podjąć decyzję o skontaktowaniu się
z rodzicami/opiekunami prawnymi dziecka w celu ustalenia procedury
wyrażenia przez nich zgody na kontakt z mediami.</p>
</blockquote></li>
<li><blockquote>
<p>W celu realizacji materiału medialnego zarząd może podjąć decyzję o
udostępnieniu wybranych pomieszczeń w siedzibie organizacji dla potrzeb
nagrania. Zarząd, podejmując taką decyzję, poleca przygotowanie
pomieszczenia w taki sposób, aby uniemożliwić rejestrowanie
przebywających na terenie placówki dzieci.</p>
</blockquote></li>
</ol>
<p> </p>
<p><strong>Zasady w przypadku niewyrażenia zgody na rejestrowanie
wizerunku dziecka</strong></p>
<p>Jeśli dzieci, rodzice/opiekunowie prawni nie wyrazili zgody na
utrwalenie wizerunku dziecka, będziemy respektować ich decyzję. Z
wyprzedzeniem ustalimy z rodzicami/opiekunami prawnymi i dziećmi, w jaki
sposób osoba rejestrująca wydarzenie będzie mogła zidentyfikować
dziecko, aby nie utrwalać jego wizerunku na zdjęciach indywidualnych i
grupowych. Rozwiązanie, jakie przyjmiemy, nie będzie wykluczające dla
dziecka, którego wizerunek nie powinien być rejestrowany.</p>
<p><strong>Przechowywanie zdjęć i nagrań</strong></p>
<p>Przechowujemy materiały zawierające wizerunek dzieci w sposób zgodny
z prawem i bezpieczny dla dzieci:</p>
<ol type="1">
<li><blockquote>
<p>Nośniki analogowe zawierające zdjęcia i nagrania są przechowywane w
zamkniętej na klucz szafce, a nośniki elektroniczne zawierające zdjęcia
i nagrania są przechowywane w folderze chronionym z dostępem
ograniczonym do osób uprawnionych przez organizację. Nośniki będą
przechowywane przez okres wymagany przepisami prawa o archiwizacji i/lub
okres ustalony przez organizację w polityce ochrony danych
osobowych.</p>
</blockquote></li>
<li><blockquote>
<p>Nie przechowujemy materiałów elektronicznych zawierających wizerunki
dzieci na nośnikach nieszyfrowanych ani mobilnych, takich jak telefony
komórkowe i urządzenia z pamięcią przenośną (np. pendrive).</p>
</blockquote></li>
<li><blockquote>
<p>Nie wyrażamy zgody na używanie przez osoby z personelu osobistych
urządzeń rejestrujących (tj. telefony komórkowe, aparaty fotograficzne,
kamery) w celu rejestrowania wizerunków dzieci.</p>
</blockquote></li>
<li><blockquote>
<p>Jedynym sprzętem, którego używamy jako organizacja, są urządzenia
rejestrujące należące do organizacji lub wykorzystywane na zasadach
zatwierdzonych pisemnie przez zarząd.</p>
</blockquote>
<p><strong>Oświadczenie o wyrażeniu zgody na wykorzystywanie wizerunku
dziecka</strong></p>
<p>(wzór)</p>
<p>Ja niżej podpisany, wyrażam zgodę na przetwarzanie danych osobowych
mojego dziecka .…………………………………………........ (imię i nazwisko dziecka)</p>
<p>w celu zamieszczania, udostępniania i rozpowszechniania jego
wizerunku w związku z udziałem w spotkaniach, zajęciach,warsztatach,
uroczystościach, konkursach, spotkaniach okolicznościowych związanych z
życiem KGW Jagielno oraz innych zbiorowych zgromadzeniach związanych z
promowaniem Koła Gospodyń Wiejskich w Jagielniez siedzibą 57-130
Jagielno,Jagielno 15A.</p>
<p>TAK* NIE*</p>
<p>Zgoda dotyczy wykorzystania wizerunku na:materiałach informacyjnych i
reklamowych, stronie internetowej KGWJagielno, proflu w serwisach
społecznościowych (np. facebook) zgodnie z art. 81 ust. 1 Ustawy z dnia
4 lutego 1994 roku o prawie autorskim i prawach pokrewnych, na podstawie
art. 6 ust. 1 lit. a Rozporządzenia Parlamentu Europejskiego i Rady UE
2016/679 o ochronie danych osobowych z dnia 27 kwietnia 2016 r. (RODO).
Wyrażenie zgody jest jednoznaczne z tym, iż fotografe, flmy oraz
nagrania mogą zostać umieszczone na stronie internetowej KGW Jagielno
oraz wykorzystane w materiałach promocyjnych i publikacjach oraz w
serwisach społecznościowych (np. facebook). Zrzekam się niniejszym
wszelkich roszczeń (istniejących i przyszłych), w tym również o
wynagrodzenie względem KGW Jagielno z tytułu wykorzystywania wizerunku,
głosu, nagrań oraz wypowiedzi mojego dziecka na potrzeby określone w
oświadczeniu. Podpisanie oświadczenia na wykorzystanie wizerunku jest
dobrowolne.</p>
<p>……………………………………………………………………..…….</p>
<p>data i czytelny podpis rodzica / opiekuna prawnego</p>
<p>* zaznacz właściwy</p></li>
</ol>
<p><strong>Załącznik nr 5</strong></p>
<p><strong>Zasady bezpiecznego korzystania z internetu i mediów
elektronicznych w Kole Gospodyń Wiejskich w Jagielnie</strong></p>
<ol type="1">
<li><blockquote>
<p>Infrastruktura sieciowa w siedzibie organizacji bądź na terenie
placówki, w której organizacja prowadzi działania umożliwia dostęp do
internetu, zarówno personelowi, jak i dzieciom, w czasie zajęć i poza
nimi.</p>
</blockquote></li>
<li><blockquote>
<p>Sieć jest monitorowana, tak, aby możliwe było zidentyfikowanie
sprawców ewentualnych nadużyć.</p>
</blockquote></li>
<li><blockquote>
<p>Rozwiązania organizacyjne na poziomie placówki bazują na aktualnych
standardach bezpieczeństwa.</p>
</blockquote></li>
<li><blockquote>
<p>Wyznaczona jest osoba odpowiedzialna za bezpieczeństwo sieci w
organizacji. Do obowiązków tej osoby należą:</p>
</blockquote></li>
</ol>
<p>a. Zabezpieczenie sieci internetowej w siedzibie organizacji bądź na
terenie placówki, w której organizacja prowadzi działania przed
niebezpiecznymi treściami poprzez instalację i aktualizację
odpowiedniego, nowoczesnego oprogramowania.</p>
<p>b. Aktualizowanie oprogramowania w miarę potrzeb, przynajmniej raz w
miesiącu.</p>
<p>c. Przynajmniej raz w miesiącu sprawdzanie, czy na komputerach ze
swobodnym dostępem podłączonych do internetu nie znajdują się
niebezpieczne treści. W przypadku znalezienia niebezpiecznych treści,
wyznaczony pracownik stara się ustalić, kto korzystał z komputera w
czasie ich wprowadzenia. Informację o dziecku, które korzystało z
komputera w czasie wprowadzenia niebezpiecznych treści, wyznaczony
pracownik przekazuje zarządowi organizacji, a ten następnie organizuje
spotkanie z opiekunami dziecka, aby przekazać informacje o zdarzeniu
oraz o potrzebie/możliwości skorzystania ze specjalistycznego wsparcia,
w tym u innych organizacji lub służb oraz o sposobach reakcji na
zdarzenie.</p>
<ol type="1">
<li><blockquote>
<p>Istnieje regulamin korzystania z internetu przez dzieci oraz
procedura określająca działania, które należy podjąć w sytuacji
znalezienia niebezpiecznych treści na komputerze.</p>
</blockquote></li>
<li><blockquote>
<p>W przypadku dostępu realizowanego pod nadzorem pracownika
organizacji, ma on obowiązek informowania dzieci o zasadach bezpiecznego
korzystania z internetu. Pracownik organizacji czuwa także nad
bezpieczeństwem korzystania z internetu przez dzieci podczas zajęć.</p>
</blockquote></li>
<li><blockquote>
<p>W miarę możliwości osoba odpowiedzialna za internet przeprowadza z
dziećmi cykliczne warsztaty dotyczące bezpiecznego korzystania z
internetu.</p>
</blockquote></li>
<li><blockquote>
<p>Organizacja zapewnia stały dostęp do materiałów edukacyjnych,
dotyczących bezpiecznego korzystania z internetu, przy komputerach, z
których możliwy jest swobodny dostęp do sieci.</p>
</blockquote></li>
</ol>
<p><strong>Załącznik nr 6</strong></p>
<p><strong>Monitoring standardów – ankieta w KGW Jagielno</strong></p>
<p> </p>
<table>
<colgroup>
<col style="width: 4%" />
<col style="width: 83%" />
<col style="width: 5%" />
<col style="width: 5%" />
</colgroup>
<tbody>
<tr class="odd">
<td>L.p.</td>
<td>Wyszczególnienie</td>
<td>Tak</td>
<td>Nie</td>
</tr>
<tr class="even">
<td>1</td>
<td>Czy znasz standardy ochrony dzieci przed krzywdzeniem obowiązujące w
KGW Jagielno?</td>
<td></td>
<td></td>
</tr>
<tr class="odd">
<td>2</td>
<td>Czy znasz treść dokumentu Standardy ochrony małoletnich?</td>
<td></td>
<td></td>
</tr>
<tr class="even">
<td>3</td>
<td>Czy potrafisz rozpoznać symptomy krzywdzenia dzieci?</td>
<td></td>
<td></td>
</tr>
<tr class="odd">
<td>4</td>
<td>Czy wiesz, jak reagować na symptomy krzywdzenia dzieci?</td>
<td></td>
<td></td>
</tr>
<tr class="even">
<td>5</td>
<td>Czy zdarzyło Ci się zaobserwować naruszenie zasad zawartych w
Standardach ochrony małoletnich przez inną osobę z personelu
organizacji?</td>
<td></td>
<td></td>
</tr>
<tr class="odd">
<td>5a</td>
<td>Jeśli tak – jakie zasady zostały naruszone (odpowiedź opisowa)</td>
<td></td>
<td></td>
</tr>
<tr class="even">
<td>5b</td>
<td>Czy podjąłeś/aś jakieś działania; jeśli tak – jakie, jeśli nie –
dlaczego (odpowiedź opisowa)</td>
<td></td>
<td></td>
</tr>
<tr class="odd">
<td>6</td>
<td>Czy masz jakieś uwagi/poprawki/sugestie dotyczące Standardów ochrony
małoletnich? (odpowiedź opisowa)</td>
<td></td>
<td></td>
</tr>
</tbody>
</table>
<p> </p>
<p> </p>
<p><strong>Załącznik nr 7</strong></p>
<p><strong>Ocena ryzyka w Kole Gospodyń Wiejskich w
Jagielnie</strong></p>
<p> </p>
<table>
<colgroup>
<col style="width: 4%" />
<col style="width: 17%" />
<col style="width: 16%" />
<col style="width: 16%" />
<col style="width: 14%" />
<col style="width: 16%" />
<col style="width: 14%" />
</colgroup>
<tbody>
<tr class="odd">
<td><strong>L.p</strong></td>
<td><strong>Personel</strong></td>
<td><strong>Partnerzy</strong></td>
<td><strong>Współpracow-nicy</strong></td>
<td><strong>Usługi</strong></td>
<td><strong>Komunikacja i technologia</strong></td>
<td><p><strong>Dochód/</strong></p>
<p><strong>Fundraising</strong></p></td>
</tr>
<tr class="even">
<td>1</td>
<td>Jak rekrutowany jest personel?</td>
<td>Jaki wpływ na dzieci lub kontakt z nimi mają nasi partnerzy?</td>
<td>Kim są nasi współpracownicy i jaki poziom i rodzaj kontaktu mają z
dziećmi (np. konsultanci, wykonawcy, dostawcy usług )?</td>
<td>Jakie usługi oferujecie dzieciom i rodzicom?</td>
<td>Z jakich obrazów i informacji związanych z dziećmi korzysta nasza
organizacja?</td>
<td>Jakie pozyskujemy fundusze lub generujemy dochód?</td>
</tr>
<tr class="odd">
<td>2</td>
<td>Czy sprawdzamy referencje i przeprowadzacie weryfikację wszystkich
członków personelu w rejestrach sprawców przestępstw na tle
seksualnym?</td>
<td>Czy partnerzy mają kontakt z dziećmi?</td>
<td>W jaki sposób nasza organizacja ich angażuje?</td>
<td>Jak zaprojektowano te usługi?</td>
<td>Jak te informacje są przechowywane i komu reprezentowane?</td>
<td>Czy w jakimkolwiek stopniu biorą w tym udział dzieci?</td>
</tr>
<tr class="even">
<td>3</td>
<td>Jaki rodzaj kontaktu mają pracownicy z dziećmi w naszej
organizacji?</td>
<td>Czy partnerzy stwarzają jakieś ryzyko dla dzieci?</td>
<td></td>
<td>Czy przy projektowaniu zwracano uwagę na bezpieczeństwo dzieci
korzystających z usług?</td>
<td>Jakie technologie wykorzystuje nasza organizacją, wobec kogo?</td>
<td></td>
</tr>
<tr class="odd">
<td>4</td>
<td>Czy występuje duża rotacja personelu?</td>
<td>Czy partnerzy mają własne standardy ochrony małoletnich? Czy pracują
zgodnie z naszymi standardami?</td>
<td></td>
<td>Czy brano pod uwagę różne potrzeby dzieci – np.
chłopców/dziewcząt?</td>
<td></td>
<td></td>
</tr>
<tr class="even">
<td>5</td>
<td>Czy mamy pracowników tymczasowych lub wolontariuszy?</td>
<td></td>
<td></td>
<td>Kto świadczy te usługi?</td>
<td></td>
<td></td>
</tr>
<tr class="odd">
<td>6</td>
<td>Czy wszyscy pracownicy i wolontariusze przechodzą szkolenie
dotyczące ochrony dzieci przed rozpoczęciem pracy?</td>
<td></td>
<td></td>
<td></td>
<td></td>
<td></td>
</tr>
</tbody>
</table>
<p> </p>
<p><strong>Załącznik nr 8</strong></p>
<p><strong>Obszary ryzyka w Kole Gospodyń Wiejskich w
Jagielnie</strong></p>
<p> </p>
<table>
<colgroup>
<col style="width: 25%" />
<col style="width: 14%" />
<col style="width: 19%" />
<col style="width: 21%" />
<col style="width: 19%" />
</colgroup>
<tbody>
<tr class="odd">
<td>Obszary ryzyka</td>
<td>Czynniki ryzyka</td>
<td><p>Znaczenie ryzyka</p>
<p>Wysokie-średnie-niskie</p></td>
<td>Jak zredukować ryzyko?</td>
<td>Działania do wdrożenia</td>
</tr>
<tr class="even">
<td rowspan="3">Personel</td>
<td>1</td>
<td></td>
<td></td>
<td></td>
</tr>
<tr class="odd">
<td>2</td>
<td></td>
<td></td>
<td></td>
</tr>
<tr class="even">
<td>3</td>
<td></td>
<td></td>
<td></td>
</tr>
<tr class="odd">
<td rowspan="3">Partnerzy</td>
<td>1</td>
<td></td>
<td></td>
<td></td>
</tr>
<tr class="even">
<td>2</td>
<td></td>
<td></td>
<td></td>
</tr>
<tr class="odd">
<td>3</td>
<td></td>
<td></td>
<td></td>
</tr>
<tr class="even">
<td rowspan="3">Współpracownicy</td>
<td>1</td>
<td></td>
<td></td>
<td></td>
</tr>
<tr class="odd">
<td>2</td>
<td></td>
<td></td>
<td></td>
</tr>
<tr class="even">
<td>3</td>
<td></td>
<td></td>
<td></td>
</tr>
<tr class="odd">
<td rowspan="3">Usługi</td>
<td>1</td>
<td></td>
<td></td>
<td></td>
</tr>
<tr class="even">
<td>2</td>
<td></td>
<td></td>
<td></td>
</tr>
<tr class="odd">
<td>3</td>
<td></td>
<td></td>
<td></td>
</tr>
<tr class="even">
<td rowspan="3">Zewnętrzna komunikacja</td>
<td>1</td>
<td></td>
<td></td>
<td></td>
</tr>
<tr class="odd">
<td>2</td>
<td></td>
<td></td>
<td></td>
</tr>
<tr class="even">
<td>3</td>
<td></td>
<td></td>
<td></td>
</tr>
<tr class="odd">
<td rowspan="3">Fundraising</td>
<td>1</td>
<td></td>
<td></td>
<td></td>
</tr>
<tr class="even">
<td>2</td>
<td></td>
<td></td>
<td></td>
</tr>
<tr class="odd">
<td>3</td>
<td></td>
<td></td>
<td></td>
</tr>
</tbody>
</table>
<p> </p>
<p> </p>
<p> </p>
<p><strong>Załącznik nr 9</strong></p>
<p><strong>Identyfikacja priorytetowych potrzeb informacyjnych i
szkoleniowych w Kole Gospodyń Wiejskich w Jagielnie</strong></p>
<p> </p>
<table>
<colgroup>
<col style="width: 26%" />
<col style="width: 24%" />
<col style="width: 20%" />
<col style="width: 11%" />
<col style="width: 17%" />
</colgroup>
<tbody>
<tr class="odd">
<td>Dziedzina</td>
<td>Kategoria (np. nauczyciele, wychowawcy, psycholog, pedagog,
rodzice/opiekunowie, dzieci)</td>
<td>Sposób zaspokojenia potrzeby (np. szkolenie wewnętrzne, e-learning,
szkolenie zewnętrzne, pogadanka)</td>
<td><p>Priorytet:</p>
<p>wysoki = 4</p>
<p>niski = 1</p></td>
<td>Zasoby/koszty</td>
</tr>
<tr class="even">
<td>Podstawowa wiedza dotycząca praw dzieci oraz ochrony dzieci przed
przemocą i wykorzystaniem</td>
<td></td>
<td></td>
<td></td>
<td></td>
</tr>
<tr class="odd">
<td>Standardy ochrony małoletnich i procedury</td>
<td></td>
<td></td>
<td></td>
<td></td>
</tr>
<tr class="even">
<td>Identyfikacja ryzyka krzywdzenia; interwencja prawna</td>
<td></td>
<td></td>
<td></td>
<td></td>
</tr>
<tr class="odd">
<td>Rozpoznawanie symptomów krzywdzenia</td>
<td></td>
<td></td>
<td></td>
<td></td>
</tr>
<tr class="even">
<td>Pomoc dzieciom krzywdzonym</td>
<td></td>
<td></td>
<td></td>
<td></td>
</tr>
<tr class="odd">
<td>Zagrożenia dzieci w internecie</td>
<td></td>
<td></td>
<td></td>
<td></td>
</tr>
<tr class="even">
<td>Narzędzia edukacji dzieci</td>
<td></td>
<td></td>
<td></td>
<td></td>
</tr>
<tr class="odd">
<td>Wychowanie bez przemocy</td>
<td></td>
<td></td>
<td></td>
<td></td>
</tr>
<tr class="even">
<td>Przemoc rówieśnicza</td>
<td></td>
<td></td>
<td></td>
<td></td>
</tr>
</tbody>
</table>
<p> </p>
<p> </p>
</body>
</html>
